Jag har inga direkta kommentarer utan här kommer en lägesbeskrivning. För formella betalningar som lag- och spelaravgift, buss- eller flygresor så har jag kontaktat Peter för betalningar. Vissa betalningar önskar man görs genom förbundet. Jag skulle kunna göra detta också om verktyg/program tillåter det men det är så få betalningar/år så jag ser inte det som ett problem. Det fungerar bra. 

För övriga utbetalningar och inkommande betalningar så har jag i år ett eget/privat konto för ungdomslandslagen. Av många olika anledningar är inte det optimalt men betydligt smidigare än tidigare år. Lägeravgifter och reseutjämning swishas till mig och sedan fördelar jag ut pengarna till spelarnas omkostnader. Fördelen med detta sätt är att jag hela tiden har koll på ekonomin samt att eventuella överskott från lägerverksamhet kan användas i framtida aktiviteter. 

Varje läger har beroende på hur många lag som deltar mellan 60 och 180 transaktioner mellan mig och spelare. Det är därför viktigt att jag snabbt och smidigt kan se vilka som betalat och inte. Förra året fick jag fråga Peter om swishlistor och det var ganska bökigt.

